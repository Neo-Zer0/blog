# blog


En aquesta activitat per parelles crearem un blog personal complet, fent servir únicament HTML per ara (més endavant el farem atractiu mitjançant CSS), i també aprendrem a fer servir GitHub com a control de versions.

El blog serà de temàtica lliure, i pel moment, haurà de contenir com a mínim 6 pàgines HTML:

# index.html: pàgina principal

# login.html: inici de sessió

# register.html: registre d’usuaris

# posts.html: pàgina amb les entrades del blog

# about.html: informació sobre vosaltres o sobre el projecte

# contact.html: pàgina de contacte

És molt important que TOTES les pàgines estiguin connectades amb un menú de navegació comú.

Per ara, estructuralment, totes les pàgines de la web han d’incloure com a mínim:

L'estructura bàsica que vam veure a casa (<!DOCTYPE html>, <html>, <head>, <body>, <header>, ...)
Un títol de pàgina <title> descriptiu al <head>.
Un títol principal <h1> al <body> de cada pàgina.
Un menú de navegació <nav> amb enllaços a totes les pàgines.
Un peu de pàgina <footer> amb informació d'autors, any, etc...
Per a començar a emplenar les diferents pàgines, com a mínim aquestes hauran de tenir el següent contingut:

# index.html

Benvinguda al blog i breu descripció de la seva temàtica.
Una imatge destacada o banner i enllaços i breus descripcions a les últimes entrades.

# about.html

Informació sobre els autors del blog.
Petita biografia i descripció personal de cadascun.
Llista d'interessos.
Taula amb les xarxes socials ficticies.

# login.html

Formulari de login.

# register.html

Formulari de registre.

# posts.html

Llista d’articles o entrades del blog.
Cada article ha de tenir:
Subtítol (<h2>).
Data de publicació.
Text (els paràgrafs corresponents).
Imatge.
Cita o enllaç extern si escau.

# contact.html

Formulari de contacte amb vosaltres.